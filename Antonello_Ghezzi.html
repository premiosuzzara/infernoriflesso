<!DOCTYPE html>
<html lang="it">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Ufficio Cittadinanza della Via Lattea - Antonello Ghezzi</title>
  <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
  <link href="https://fonts.googleapis.com/css2?family=Roboto:wght@400;700&display=swap" rel="stylesheet">
  <style>body{font-family:'Roboto',sans-serif;}</style>
</head>
<body>
  <div class="container py-5">
    <a href="../index.html" class="btn btn-secondary mb-4">&larr; Torna all’indice</a>
    <h1 class="mb-3">Ufficio Cittadinanza della Via Lattea</h1>
    <h5 class="text-muted">Antonello Ghezzi</h5>
    <img src="../assets/img/portfolio/fullsize/4.jpg" alt="Ufficio Cittadinanza della Via Lattea" class="img-fluid my-4">
    
    <p>L'Ufficio Cittadinanza della Via Lattea è un'installazione interattiva composta da uno scrittoio sopra al quale sono posti: un timbro, l'inchiostro, i documenti, una penna. Ai lati dello scrittoio sono poste due bandiere raffiguranti la nostra galassia, la Via Lattea.
Questo materiale è a disposizione del pubblico e ogni persona potrà timbrare il proprio documento e portarlo via con sé.<br> 
In quel momento avrà certificato ufficialmente la sua Cittadinanza della Via Lattea. <br>
Questa postazione, che verrà dipinta di blu e di stelle e verrà costruita ad hoc, fa parte di un progetto più ampio dal titolo La Casa della Via Lattea, che si compone di bandiere, l'ufficio desideri smarriti, l'ufficio delle stelle cadenti e molteplici opere che ogni volta vanno a comporre l'Ambasciata che ci siamo immaginati, se la Terra fosse un'unica Nazione. Se la Terra fosse un'unica Nazione, se noi esseri umani fossimo sotto un'unica bandiera e non fossimo divisi in stati indipendenti, non ci sarebbe bisogno di fare la guerra. Se ci sentissimo sotto lo stesso cielo o ci guardassimo da lontanissimo, non potremmo vedere l'altro come nemico. <br>
In un mondo attanagliato da ignobili conflitti noi crediamo che la cultura e in questo caso l'arte, possa rispondere con l'utopia finché l'immaginazione non costruisce un altro mondo possibile.</p>

    <h4>Biografia</h4>
    <p>Nadia Antonello (Cittadella, 1985) e Paolo Ghezzi (Bologna, 1980) si formano all'Accademia di Belle Arti di Bologna e nel 2009 fondano il duo Antonello Ghezzi. <br>
Le loro installazioni e performance sono in numerose collezioni private e sono state esposte in contesti italiani ed internazionali tra cui: Visual Art Forum di Ramallah, mudaC di Carrara, Museo Plaza Cielo Tierra di Córdoba (Argentina), Istituto Italiano di Cultura di Santiago del Cile, Istituto Italiano di Cultura di Madrid, Ambasciata Italiana ad Atene, WhiteSpaceBlackBox a Neuchâtel, Kunsthall di Bergen, Beit Beirut, Wayfarers di Brooklyn a New York, Parlamento Europeo di Bruxelles, Gnration di Braga in Portogallo, Museo per la Memoria di Ustica di Bologna, Miasto Ogródow di Katowice, Palazzina dei Bagni Misteriosi di Milano, Artbab Manama in Bahrain, Sound Design Festival di Hamamatsu in Giappone, Istituto Italiano di Cultura di Atene, Art Foundation di Atene, Museo Davia Bargellini di Bologna, Usina del Arte a Buenos Aires, Pinacoteca Nazionale di Bologna, Museo di Villa Croce di Genova, Moscow Biennale, Pitti Uomo di Firenze, Sarajevo Winter Festival, Blik Opener di Delft, Arsenale di Verona e CIFF di Copenhagen. <br>
Nel 2022 vincono il Piano per l'Arte Contemporanea promosso dalla Direzione Generale Creatività Contemporanea facendo acquisire come opera permanente la loro bandiera della Via Lattea alla Fondazione Rocca dei Bentivoglio. <br>
Nel 2023 il CAMeC Centro Arte Moderna e Contemporanea dedica al duo la mostra "Terra Cielo Iperuranio", prima monografica in un museo italiano. <br>
Il loro studio si trova alla Palazzina Liberty dei Giardini Margherita, a Bologna.</p>
  </div>
</body>
</html>
