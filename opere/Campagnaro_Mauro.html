<!DOCTYPE html>
<html lang="it">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Ai caduti - Pierluigi Abbondanza</title>
  <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
  <link href="https://fonts.googleapis.com/css2?family=Roboto:wght@400;700&display=swap" rel="stylesheet">
  <style>body{font-family:'Roboto',sans-serif;}</style>
</head>
<body>
  <div class="container py-5">
    <a href="../index.html" class="btn btn-secondary mb-4">&larr; Torna all’indice</a>
    <h1 class="mb-3">Ai caduti</h1>
    <h5 class="text-muted">Pierluigi Abbondanza</h5>
    <img src="../assets/img/portfolio/fullsize/1.jpg" alt="Ai caduti" class="img-fluid my-4">
    
    <p>Ritengo che tutta l'arte intesa in qualità di disciplina materiale, finita, nel nostro momento storico, ha necessita di essere inclusa in altre forme di pensiero, come la filosofia e la religione: dunque porsi come una riflessione ontologica dell'essere.<br>Penso che produrre opere d'arte oggi, più che mai, rappresenti un processo evolutivo che attiene al rapporto fra il "creativo" e il suo prodotto artistico, come se colui che crea fosse posto simbolicamente in atteggiamento intimistico di fronte ad uno specchio. L'autocoscienza che ha come strumento lo specchio dell'opera d'arte, oggi pone l'artista ad affrontare una nuova domanda di senso riguardo ciò che produce: la mia risposta nel mondo attuale, sempre più caratterizzato da conflitti bellici, non può che volgere alla volontà di esprimere il mio messaggio attraverso un linguaggio pittorico intelligibile e di impegno civile. 

.</p>

    <h4>Biografia</h4>
    <p>Pierluigi Abbondanza nasce nel 1975 a Giulianova (Teramo), dove vive e lavora. Nel 1992 si iscrive all'Accademia di Belle Arti di Roma, dove frequenta il corso di pittura del prof. Aldo Turchiaro. Abbondanza rivolge il suo interesse prevalentemente allo studio della pittura antica, in particolar modo quella dei grandi maestri del Rinascimento e del Seicento italiano. Nel periodo post-accademico compie un'indagine approfondita sul recupero della pittura di mestiere nei momenti topici della storia dell'arte italiana: ne scaturisce una profonda riflessione sul senso della sua pittura nella contemporaneità. <br>
L’attività espositiva di Abbondanza inizia nel 1996 con la collettiva “Percorsi tra passato e presente” nella Sala provinciale di Teramo. L'anno successivo, nella stessa città, partecipa alla mostra-convegno “Laboratorio d'arte” presentata nei locali dell'ex Ospedale Neuropsichiatrico. Tra il 1998 e 1999 prende parte a diverse rassegne in provincia. Successivamente, riprende la sua attività espositiva nel 2001 con la mostra itinerante “Pasqua in Palestina, omaggio a Tullio Catalano” (L'Aquila – Gerusalemme), MU.SP.A.C.
Nel 2007, partecipa a “Nuovi realismi, la centralità di linguaggi tradizionali”, 58° edizione del Premio Michetti a cura di Maurizio Sciaccaluga e a “Nuovi pittori della realtà”, mostra a cura di Vittorio Sgarbi, presso il Padiglione di Arte Contemporanea di Milano. <br>
Un anno dopo, segnalato dal collezionista Alfredo Paglione, è fra i vincitori della rassegna “Un mosaico per Tornareccio" (Chieti), e sempre nel 2008 in Abruzzo segue il corso di perfezionamento per l'arte sacra della Fondazione Stauròs di San Gabriele (Teramo), partecipando alla mostra “Giovani artisti di-segnano il sacro”. <br>
Nel 2009 è presente alla rassegna “Sulle vie dell'arte”, residenza d'artista nella città di Ascoli Piceno e mostra dislocata in quattro sedi: battistero, Museo Diocesano e chiese dei Santi Vincenzo e Anastasia e di Santa Maria Intervineas . <br>
Nel 2011, su scelta di Monsignor Silvano Montevecchi, viene collocata una sua grande pala d'altare presso il centro culturale “L'impronta” di Ascoli Piceno. Nel 2022, presso la biblioteca di Castro Pretorio, consegue il premio Apollo Dionisiaco in semiotica estetica. Nello stesso periodo approda a una nuova ricerca, e utilizza spesso, come supporto-significante, lo specchio. <br><br>Brevi cenni critici: «…Pierluigi Abbondanza, i cui lavori sono esplosioni di colori che richiamano figure e dimensioni spirituali» (Martina Angelotti, articolo su Teknamedia, “Nuovi pittori della realtà”, Milano, 2007). «… per le sue opere sceglie la strada della figurazione, non intesa in senso realistico né iperrealista, ma una figurazione che astrae la stessa immagine per suggerirne altre possibili varianti espressive. Le sue opere ricordano il lavoro di montaggio cinematografico: in una serie infinita di scatti, disposti l’uno in successione dell’altro, la pausa vuota intermedia tra le due scene viene colmata nella nostra retina dall'immagine che abbiamo ancora impressa negli occhi… il suo è un “codice” visivo che allude a raccontare storie quotidiane nel cui interno si nascondono numeri, frasi, altre macchie che diventano monti, volti urlanti, paradossali figure mitologiche o sacre» (Beatrice Basile, tesi di laurea “Forme della memoria”, capitolo “L'arte di produrre l'arte, giovani artisti parlano dell'arte di oggi”, 2010).
</p>
  </div>
</body>
</html>
